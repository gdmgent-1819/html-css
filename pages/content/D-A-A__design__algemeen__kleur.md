---
title: Kleur
title_long: Kleur
permalink: design/algemeen/kleur
---

Kleur
-----

Algemeen bekeken heeft kleur een zeer grote impact op het succes van je design. In studies van consumentengedrag op online en offline shops is gebleken dat van alle visuele hints die een impact hebben op het koopgedrag kleur de meest bepalende is.   

Wanneer we een kleurenpalet moeten samenstellen voor een project vertrekken we steeds van **één dominant kleur**, het themakleur. Vervolgens gaan we op zoek naar een of meer bijpassende **ondersteunende kleuren** of accentkleuren. 

> Opmerking
> ---
> Zwart of grijs zijn gemakkelijk combineerbaar met ongeveer elke andere kleur. Beginnende designers grijpen daar vaak naar terug omdat het combineren van 2 of drie uitgesproken kleuren nu eenmaal niet zo gemakkelijk is. Vaak geven sites met veel zwart en (donker)grijs gecombineerd met één steunkleur een sombere, zware indruk en meestal sluit deze sfeer niet aan bij het onderwerp waarvoor de sites ontworpen zijn. 
{:.card.card-remark}

Wanneer we werken voor een opdrachtgever die over een gedocumenteerde huisstijl beschikt, kunnen we de opties voor kleurgebruik terugvinden in het huisstijlhandboek. Hier zijn we dus verplicht om kleuren te kiezen die perfect aansluiten bij het merk. Hiervan afwijken zou vanuit commercieel oogpunt niet verstandig zijn. 

&nbsp;

{% include shared/figure.html src="https://www.arteveldehogeschool.be/campusGDM/gdmgent/web-design/design_brandcolors.png" alt="styleguide" caption="styleguide van frontify.com" %}


Methodes om kleuren te kiezen
-----------------------------

### Sampling kleuren uit foto's ###

Het RGB kleurenmodel laat ons toe om 16.777.216 verschillende kleuren weer te geven (256 per kanaal, 3 kanalen, dit wil zeggen 256 x 256 x 256 opties). Die kleurenwaaier zit niet steeds in elke foto, maar toch is het handiger om de hoeveelheid aan verschillend gekleurde pixels in een foto wat af te vlakken. Zo zien we duidelijker welke kleuren overheersen in het beeld. Dit kunnen we eenvoudig bereiken via de 'mosaic' filter in Adobe Photoshop. 

{% include shared/figure.html src="https://www.arteveldehogeschool.be/campusGDM/gdmgent/web-design/design_mosaic-noorderlicht.jpg" alt="mosaic filter in photoshop" caption="mosaic filter in photoshop" %}

### Color scheme generators ###

Software kan helpen voor het samenstellen van een bruikbaar kleurenschema. Een mooi voorbeeld hiervan is [coolors.co](https://coolors.co). Dit is een tool ontwikkeld door een designer met een eigen visie op kleurenschemagenerators en zijn oplossing kent ondertussen al meer dan 450.000 gebruikers. Zeer intuïtieve tool en de bibliotheek met bewaarde kleurenschema's kan ook de nodige inspiratie opleveren. 

Check ook eens de [instagrampagina](https://www.instagram.com/coolors_co/)

{% include shared/figure.html src="https://www.arteveldehogeschool.be/campusGDM/gdmgent/web-design/coolors.png" alt="coolors" caption="https://coolors.co/" %}


Kleuren en 'cognitive load'
---------------------------

Het is belangrijk om te beseffen dat sommige kleuren in ons collectieve geheugen al geassocieerd worden met bepaalde emoties. Rood zullen we bijna instinctief of reflexmatig gaan associeren met gevaar, groen met succes, geel of oranje met een waarschuwing. Blauw wordt vaak met veiligheid geassocieerd. De mens legt blijkbaar de link met blauwe lucht, een constante of zekerheid die iedere mens kent sinds zijn geboorte (als we geluk hebben).

Willen we daar tegenin gaan en die voorbestemde kleuren toch gaan gebruiken in een andere rol in onze interface dan belasten we de hersenen van onze gebruiker extra. Dit doe je enkel als je een goede reden hebt. 

{% include shared/figure.html src="https://www.arteveldehogeschool.be/campusGDM/gdmgent/web-design/toastmessage.png" alt="toast messages of flash messages" caption="toast messages of flash messages" %}



